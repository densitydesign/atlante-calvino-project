{
  "instructions_text": "<0><0>Istruzioni per l'uso</0><p>L’Atlante si esplora con l’aiuto di una Bussola, muovendosi lungo 3 itinerari, che si articolano ciascuno in 3 tappe.</p><2>La <1><strong>Bussola</strong></1> consente di avere a disposizione, in ogni punto dell’Atlante, 3 visualizzazioni di orientamento:</2><3><0><0>Una mappa sintetica della carriera letteraria dell’autore (<1>Il tempo e le opere</1>)</0><1>La ricostruzione della vicenda editoriale di tutti i racconti (<1>I flussi dei racconti</1>)</1><2>La rappresentazione della biblioteca mentale dello scrittore (<1>L’arcipelago dei nomi</1>)</2></0></3><4>I <2><strong>3 itinerari</strong></2> che abbiamo scelto di percorrere riguardano:</4><5><0><0>il dubbio, considerato come uno dei grandi motori della scrittura calviniana</0><1>lo spazio, che consente di esplorare l’opera attraverso una mappatura dei suoi luoghi</1><2>la forma, che pone il problema fondamentale della trama</2></0></5><6><0>Ciascuno dei 3 itinerari si sviluppa in <strong>3 tappe</strong>:</0><1><0>La prima tappa (<1>fenomeno</1>) introduce all’itinerario nel suo aspetto più concreto e tangibile</0><1>La seconda tappa (<1>processo</1>) cerca di cogliere la dinamica che sta dietro a ciascuno dei tre fenomeni</1><2>La terza tappa (<1>problema</1>) indaga la questione principale che muove verso il fenomeno, dando avvio al processo</2></1></6><7>Ogni visualizzazione presente nell’Atlante contiene una<strong> legenda</strong> e una <strong>spiegazione </strong>(articolata in tre sezioni: <i>Di cosa si tratta, Come si legge, Qualche pista di lettura</i>) che guidano la lettura e che si possono consultare sul lato destro della pagina.</7><8>Ogni itinerario prevede <strong>3 approfondimenti</strong>, uno per ciascuna tappa, che consentono di addentrarsi nell’analisi di alcuni aspetti della ricerca emersi nelle visualizzazioni principali.</8><9>La maggior parte della ricerca è stata svolta sull’intero<strong> corpus </strong>narrativo, basandosi sul testo stabilito nell’edizione dei <i>Romanzi e racconti</i>, edizione diretta da Claudio Milanini, a cura di Mario Barenghi e Bruno Falcetto (Milano, Mondadori, 3 voll., 1991, 1992, 1994: d’ora in avanti <i>RR</i>, seguito dal volume e dal numero di pagina) di cui la casa editrice Mondadori ci ha consentito l’utilizzo in formato digitale per la creazione dei dataset necessari alle elaborazioni visive. I casi in cui la visualizzazione riguardi invece una selezione del corpus, sono esplicitamente indicati.</9><p>Il lavoro è stato collettivo, ma ciascuna delle tre ricercatrici dell’équipe letteraria dell’Università di Ginevra si è occupata in particolare di uno dei tre itinerari, secondo la seguente ripartizione:</p><11><0>Itinerario del dubbio</0>:<strong> Margherita Parigini</strong><br/><4>Itinerario dello spazio</4>:<strong> Virginia Giustetto</strong><br/><8>Itinerario della forma</8>:<strong> Valeria Cavalloro</strong></11><p>L’Atlante è stato scritto in italiano e tradotto in inglese, affinché fosse disponibile in una doppia versione. I titoli delle opere appaiono sempre in lingua originale. Per quanto riguarda le citazioni, laddove non è diversamente specificato, la traduzione è nostra.</p></0>"
}