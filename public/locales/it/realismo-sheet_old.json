{
  "Metamorfosi della realtà sulle tracce della paura": "Metamorfosi della realtà sulle tracce della paura",
  "paragrapg-l-idea": "<0>Dall’analisi sullo spostamento spaziale terrestre nella produzione breve calviniana emergono alcune tendenze significative, che è possibile identificare e isolare e che vale la pena approfondire. Tra queste, la concentrazione di racconti esclusivamente all’aperto (ambientazioni esterne), caratterizzati da un movimento orizzontale insistito, che conduce i protagonisti delle storie da un luogo di partenza ad uno di arrivo, spesso attraverso l’attraversamento di alcune tappe intermedie. Tra il 1946 e il 1948 i racconti che presentano questo schema sono sette: <2>Andato al comando, Paura sul sentiero, Uomo nei gerbidi, Campo di mine, L’occhio del padrone, Un bastimento carico di granchi, Il giardino incantato</2>. A questi se ne può aggiungere un ottavo, <5>Ultimo viene il corvo</5>, che si distingue per la presenza di un’unica e poco significativa ambientazione interna (una baita in cui il protagonista trascorre la notte). A livello tematico, questi testi possono essere raccolti in tre gruppi distinti: racconti di guerra (<7>Andato al comando, Paura sul sentiero, Campo di mine</7> e <10>Ultimo viene il corvo</10>); racconti campestri (<12>Uomo nei gerbidi, L’occhio del padrone</12>); racconti con protagonisti bambini (<14>Un bastimento carico di granchi, Il giardino incantato</14> e nuovamente <17>Ultimo viene il corvo</17>). Il primo e il secondo di questi temi sono apparentemente ascrivibili al tentativo di documentazione di una realtà fattuale e sociale della cosiddetta stagione “neorealista”. Tuttavia, se concentriamo la nostra analisi sul movimento narrativo nello spazio, questi racconti caratterizzati dalla presenza di spazi aperti, dentro i quali i personaggi si muovono seguendo un percorso a tappe, rivelano un volto diverso: la testimonianza diretta di un mondo e di un contesto diventa piuttosto la rappresentazione di una realtà instabile, spesso moltiplicata per addizione, complicata dai tentativi di copertura di distanze non sempre raggiungibili, oppure da esperienze di svelamento di un mondo che si trasforma sotto gli occhi e i piedi di chi le affronta. Di conseguenza, dietro un’ossatura fondamentalmente realista – i luoghi, per esempio, sono i luoghi della Resistenza vissuta da Calvino in prima persona, o la Liguria della sua infanzia – si celano personaggi, dinamiche ed elementi narrativi riconducibili ai racconti d’avventura e più in generale a una realtà in continua metamorfosi. Una realtà sfuggente, al limite dell’irrappresentabile, in quanto soggetta a infinite interpretazioni.</0>",
  "paragrapg-l-idea-2": "<0>I luoghi del racconto: le tappe del percorso di Binda sono collegate dalle frecce, gli altri luoghi sono nominati nel racconto ma non attraversati.</0>",
  "paragrapg-un-racconto-esemplare": "<0>Come testo esemplare di questa dinamica, prendiamo il racconto <2>Paura sul sentiero</2>, pubblicato nel 1946 su «Darsena nuova» e in seguito nei volumi <4>Ultimo viene il corvo</4> (1949) e <7>I racconti</7> (1958). Protagonista del testo è Binda, giovane staffetta partigiana che durante la notte si inoltra a piedi nei boschi dell’entroterra ligure di ponente per raggiungere nel minor tempo possibile il casolare in cui si trova la sua brigata partigiana e comunicare ai compagni l’ordine di spostarsi. Siamo nella terra natale di Calvino, durante gli anni della Seconda guerra mondiale, in un contesto che l’autore ha conosciuto direttamente e che descrive con dovizia di dettagli fornendo indicazioni geografiche molto precise, che consentono di ricostruire per filo e per segno il percorso compiuto dal protagonista (vedi mappa).</0>",
  "Vai a una mappa più dettagliata": "Vai a una mappa più dettagliata",
  "paragrapg-un-racconto-esemplare-2": "<0>I <1>luoghi localizzabili</1> che è possibile individuare sono numerosissimi: piccoli comuni, borgate, valli e montagne del territorio imperiese in cui la battaglia partigiana fu effettivamente combattuta. A rafforzare l’effetto di una aderenza testimoniale ai fatti della storia, la presenza diffusa di nomi di battaglia (<3>Vendetta, Serpe, Pelle, Guerriglia, Fegato, Sciabola, Civetta</3>), attribuiti ai compagni che Binda deve raggiungere e che attendono sue notizie. L’impianto narrativo realista si accompagna però, fin da subito, alla rappresentazione di una realtà che si trasforma e si sfalda continuamente, sotto l’effetto di visioni, pensieri e immaginazioni dovute soprattutto al dilagare del sentimento della paura (che è lo stesso presente in molti protagonisti di questi racconti, come <6>Andato al comando</6> o <8>Campo di mine</8>). Al punto che a più riprese il racconto partigiano si trasforma e prende le sembianze di un racconto d’avventura o addirittura di una fiaba: l’eroe Binda, lontano dalla sua amata (che si chiama <11>Regina</11>), deve raggiungere la meta, ma lungo il cammino è inseguito dal nemico <13>Gund</13>, un terribile e gigantesco tedesco munito di elmo e armatura, che tenta in ogni modo di ostacolarlo.</0><1>Quest’oscillazione tra realtà e immaginazione è qui rappresentata suddividendo il testo in tre tipologie di sequenze narrative: in <1>azzurro</1> le parti di racconto ancorate alla realtà, in cui si descrivono per filo e per segno il percorso che Binda sta compiendo, il tempo che impiegherà e ciò che effettivamente incontra lungo il cammino; in <4>rosso</4>, al contrario, i momenti in cui il personaggio è sopraffatto dal dubbio, da inspiegabili allucinazioni, dalle visite frequenti di Regina e Gund: momenti in cui la stessa meta appare irraggiungibile o perde l’importanza che aveva («Ma si sarebbe raggiunto mai, il casone? Non era legato a un filo che lo trascinava lontano da lui, man mano che s’avvicinava? [...] Ebbe voglia di tornare indietro, di fuggire, come tutto il pericolo fosse laggiù nel casolare di pian Castagna»).</1><2>A queste due tipologie di sequenze se ne aggiunge una terza, in <2>viola</2>, presente solo una volta e in posizione quasi incipitaria. Si tratta dell’unico momento in cui la descrizione del tragitto compiuto dal protagonista è sospesa e sono fornite alcune importanti indicazioni di contesto: chi è Binda, qual è il suo ruolo, che incarico gli è stato affidato e quali sono gli schieramenti coinvolti nella guerra.</2>",
  "paragraph-text-2": "<0>A essere messa in dubbio è sempre la realtà concreta, poiché Binda, non diversamente dal protagonista di <2>Campo di mine</2>, «deve ridefinire le cose che in apparenza sono armoniche e in realtà ambigue: ogni cosa può essere se stessa o il suo contrario» (Falaschi 1976, 132). In questo modo, per esempio, finisce per credere che ci sia «un tedesco per ogni cespuglio, un tedesco appollaiato in cima a ogni albero, coi ghiri. Le pietraie pullulavano d’elmi, fucili s’alzavano tra i rami, le radici degli alberi finivano in piedi umani. Binda marciava lungo una doppia siepe di tedeschi in agguato, che lo guardavano con occhi luccicanti come foglie: più camminava più s’approfondiva in mezzo a loro». Si tratta di un vero e proprio processo di metamorfosi che si ripete frequentemente nelle storie di Calvino, soprattutto in questi anni, e che si sviluppa in presenza di alcuni elementi chiave come il sentimento di <4>paura</4> e il movimento lungo un <7>sentiero</7>: le due parole che, non a caso, campeggiano nel titolo del racconto che stiamo analizzando. Pensiamo, oltre ai testi citati in precedenza, a un racconto come <10>Un pomeriggio, Adamo</10> (1949) o anche al primo romanzo dell’autore, <12>Il sentiero dei nidi di ragno</12> (1947). Il processo metamorfico crea inevitabilmente equivoci, poiché introduce uno scarto «tra la catena di false interpretazioni e la realtà» (Serra 2006, 66).</0><1>Trasformazioni, metafore, visioni e dubbi</1><2>Nel gioco dell’ambiguità, che può diventare facilmente spaventoso, tornano con insistenza alcuni meccanismi narrativi, messi in evidenza nell’ultima visualizzazione. Innanzitutto gli <2>interrogativi</2> («Chi era mai a quell’ora?»; «Ma si sarebbe raggiunto mai il casone?») o l’uso insistito del <5>forse</5> («forse una lepre, forse una volpe, forse un tedesco coricato tra gli arbusti che lo prendeva di mira»; «forse aveva rallentato senz’avvedersene, forse s’era fermato»); in secondo luogo le <8>visioni</8> di Binda, in alcuni casi vere e proprie allucinazioni, spesso introdotte dall’uso del condizionale («Uno in mezzo a loro, detto Gund, con un terribile sorriso bianco sotto l’elmo, avrebbe proteso le mani enormi sopra di lui, per afferrarlo»; «Una bestia correva sulle orme di Binda, svegliata dal fondo di regioni bambine, lo inseguiva, presto lo avrebbe raggiunto»; «Ma in un angolo, grandissimo, seduto alla turca, con l’elmo che toccava il tetto, c’era Gund, gli occhi tondi e lucenti come quelli dei ghiri, il sorriso bianco di denti tra le labbra tumide. Gund gli faceva cenno: «Siediti». E Binda si sarebbe seduto»). Infine, la presenza diffusa di <11>similitudini</11>, <14>metafore</14> e iperboli, che nell’attuazione del processo metamorfico di trasformazione della realtà giocano senza dubbio un ruolo decisivo. Non stupisce, allora, che come nella più classica delle metamorfosi, anche in questo racconto i termini di paragone siano spesso presi dal mondo animale: la paura è prima una generica bestia che insegue il protagonista, poi una scimmia aggrappata al suo collo; le mine si muovono sotto i suoi piedi «come ragni sotterranei» (mentre in <16>Campo di mine</16> erano «enormi marmotte accoccolate in tane sotterranee»); l’ansia «è un leggero battere di ali di pipistrello nei polmoni»; gli occhi di Gund sono tondi e lucenti «come quelli dei ghiri». Il ventaglio di figure animalesche che Binda vede e incontra lungo il sentiero si fa sempre più ampio, passo dopo passo. Che cosa, dunque, si può dire rimanga reale e cosa non lo è più? Vendetta, Pelle, Serpe, ma anche Creppo, Perallo e Pian Castagna sono prove incontrovertibili della ragione per cui Binda è in cammino, prove incontrovertibili della guerra in corso. Eppure, non appena la missione è compiuta, sprofondano immediatamente nel buio: quando Binda svolta dietro lo sperone di roccia e perde di vista il casone, pronto a raggiungere una nuova meta, «Gund s’alzò dai cespugli, si rimise in marcia dietro di lui, coi suoi passi di gigante».</2>",
  "Paura sul sentiero": "Paura sul sentiero",
  "paragraph-text": "<0>Questa perpetua oscillazione tra realtà e immaginazione è emblematica, soprattutto se calata nel contesto del racconto resistenziale: «Calvino in many of his early stories that “write” the Resistance adopts the literary strategies of the fairy tale and the <1>racconto d’avventura</1> as forms with which to erode and undermine the dominant discursive logic of the epic» (Re 1990, 157). Qualcosa di molto simile accade anche negli altri tre racconti bellici citati in precedenza: <4>Andato al comando, Campo di mine, Ultimo viene il corvo</4>. In tutti questi casi il contesto storico e politico è per molti tratti davvero marginale rispetto agli interrogativi che animano i protagonisti, per i quali comprendere quale sia la strada giusta da seguire (per riuscire a fuggire, per raggiungere il versante opposto di un monte, per colpire un bersaglio e individuare il successivo), assume un significato metaforico ben prima che letterale. Se il personaggio bambino di <7>Ultimo viene il corvo</7> non ha dubbi sugli oggetti da prendere di mira lungo il suo tragitto, che gli consentono da un lato di arricchire il suo bagaglio di conoscenza e dall’altro di spostarsi sempre più lontano, lo stesso non si può dire per i due protagonisti di <9>Andato al comando</9> e <12>Campo di mine</12>. I quali, non diversamente da Binda, sono divorati dai dubbi, dalle domande, dal sentimento di paura che trasformando le cose concrete in simboli e allucinazioni finisce per farli capitolare. A Binda questo non accade perché – come mostra l’equilibrio quasi perfetto tra le sequenze <15>rosse</15> e le sequenze <18>azzurre</18> – nei momenti in cui l’immaginazione sembra prendere il sopravvento, c’è sempre qualcosa che lo riporta alla realtà e gli permette di completare la sua missione.</0><1>Il lessico della realtà</1><2>A proposito di realtà: alcuni numeri possono dare un’idea chiara di come il meccanismo di slittamento dal piano reale a quello immaginario (e poi da quello immaginario a quello reale) si inneschi sempre a partire da elementi estremamente concreti, da ciò che Binda ha sotto gli occhi mentre cammina. Percentualmente, l’86% dei sostantivi utilizzati nel testo afferiscono a un lessico concreto, soltanto il 14% a un lessico astratto. All’interno di questo 84%, poi, si possono individuare tre importanti campi semantici: la natura (44%), la guerra (21%) e il corpo (18%).</2>"
}