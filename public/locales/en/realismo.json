{
  "help_panel": {
    "di_cosa_si_tratta": "<p>Dopo aver esplorato lo spazio dell’opera calviniana in molte delle sue principali dimensioni, la questione della rappresentazione della realtà viene nuovamente affrontata restringendo l’analisi allo spazio d’ambientazione terrestre, localizzabile (es. Sanremo) e non localizzabile (es. una città), dei testi brevi pubblicati in volume tra il 1945 e il 1983. Questa specifica selezione concentra il focus sullo spazio che possiamo definire più realista all’interno dell’opera dell’autore, con l’obiettivo di comprendere in che modo questo complesso insieme di figurazioni spaziali si trasformi e si modifichi nel corso del tempo.</p>",
    "come_funziona": "<0>La visualizzazione può essere esplorata in due modalità, che presentano rispettivamente una visione d’insieme di tutti i racconti e una visione in dettaglio di singoli testi che l’utente sceglie di selezionare. Nel primo caso ogni racconto è rappresentato da un elemento grafico lineare che si dispone in ordine cronologico di pubblicazione all’interno di un cerchio. Ogni linea, di lunghezza uniforme, rivela tre aspetti principali: <2><0>il numero di ambientazioni attraverso cui si sviluppa la storia, rappresentate da pallini neri; </0><1>la tipologia di ogni ambientazione: <2>spazio interno</2>, <5>spazio esterno</5>, <8>mezzo di trasporto</8>,<10>assenza di ambientazione</10>;</1><2>lo spostamento nello spazio, rappresentato dall’animazione che mostra l’eventuale presenza di movimento all’interno del testo.</2></2>Selezionando uno o più elementi e scorrendo verso il basso è possibile avere una visione in dettaglio che permette di scoprire altre tre importanti caratteristiche: <5><0>la lunghezza reale del racconto selezionato, particolarmente utile nel caso in cui si confrontino più testi;</0><1>la denominazione esatta di ciascun ambientazione;</1><2>la presenza di livelli spaziali che si annidano l’uno dentro l’altro, qualora ci si trovi di fronte ad ambientazioni interne ad altri ambienti.</2></5> </0>",
    "qualche_pista_di_lettura": "<0>Una prima importante considerazione riguarda il movimento. Mettendo a confronto i primi due decenni della carriera di Calvino con i secondi due, si assiste a un’evidente inversione di tendenza: se tra il 1945 e il 1965 il movimento nello spazio è molto spiccato e soltanto una minima parte dei racconti non contempla scene di spostamento (7 su 73, vale a dire meno del 10%), dal 1965 in avanti i numeri si ribaltano a favore di un sostanziale immobilismo. Lo spostamento nello spazio non scompare ma si assottiglia notevolmente (è presente in 8 testi su 33, ossia circa nel 25% dei casi). Questo fenomeno è giustificato dalla nuova tendenza che emerge nella scrittura di Calvino a partire più o meno dalla metà degli anni Sessanta: l’azione, l’avventura e anche la carica fiabesca che caratterizzavano i testi partigiani, contadini o cittadini (si pensi a Marcovaldo, sempre intento a cimentarsi in qualche impresa) vengono meno, sostituiti da una forma e da un contenuto che si aprono piuttosto alla riflessione, alle digressioni descrittive e a alcuni procedimenti narrativi propri della scrittura saggistica. Questa inversione di tendenza non ha un riflesso diretto, come si potrebbe supporre, sul rapporto tra spazi esterni e spazi interni. Se è vero che nei primissimi anni la produzione calviniana sembra prediligere ambientazioni all’aperto (pensiamo a racconti come <i>Paura sul sentiero, Uomo nei gerbidi, Campo di mine, Ultimo viene il corvo</i>), il sopraggiungere dei primi racconti cittadini (Visti alla mensa, <i>Si dorme come cani, Il gatto e il poliziotto</i>) segna molto presto l’inizio di una sostanziale oscillazione tra ambientazioni esterne e ambientazioni interne (o ancora, come accade in molti casi, miste). Tuttavia, mettendo a confronto la selezione dei racconti che presentano esclusivamente spazi esterni e quella dei racconti che presentano soltanto spazi interni e analizzando nel dettaglio le caratteristiche proprie di ogni testo, si nota come il secondo gruppo sia ragionevolmente molto omogeneo: i testi che ne fanno parte presentano, infatti, pochissimi ambienti e il movimento è quasi assente. Mentre il primo si trasforma in modo sorprendente con il passare degli anni: le numerosissime ambientazioni dei primi racconti all’aperto diminuiscono progressivamente fino a raggiungere la mono-ambientazione, passando da un movimento quasi febbrile ed esclusivamente orizzontale (privo, cioè, di livelli spaziali che si annidino uno dentro l’altro: vedi <7>Approfondimento</7>) a un sostanziale immobilismo. Non stupisce, allora, che persino i mezzi di trasporto, di cui si trova ampia traccia nella produzione breve calviniana degli anni Cinquanta e Sessanta, scompaiano del tutto dopo il 1967.</0>",
    "colore": "COLORE",
    "luogo_interno": "Luogo interno",
    "luogo_esterno": "Luogo esterno",
    "mezzo_di_trasporto": "Mezzo di trasporto",
    "assenza_di_ambientazione": "Assenza di ambientazione",
    "movimento": "MOVIMENTO",
    "visione_in_dettaglio": "VISIONE IN DETTAGLIO"
  }
}